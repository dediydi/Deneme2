Kurt ve Leylek Masalı

Günlerden bir gün, kurdun biri yakaladığı balığı yerken boğazına kılçığı batmış. Ne etmişse boğazındaki kılçığı bir türlü çıkaramamış. Ormandaki tüm hayvanlardan aman dilemiş ama kimse onun derdine derman olamamış. Kurdun haline acıyan Bilge kaplumbağa;

“Boğazındaki kemiği ancak uzun gagası olan bir hayvan çıkarabilir. En uzun gagalı hayvan da leylektir. Gidip ondan yardım iste diye tembihlemiş.”

Bu fikri pek beğenen kurt, hemen leyleğin yanına gitmiş;

“Sevgili leylek, çok acil yardımına ihtiyacım var. Boğazıma bir balık kılçığı takıldı, ne yapsam çıkaramıyorum. Şu upuzun gaganla çıkarsa boğazımdaki kılçığı! Sana ömür boyu minnettar olurum” demiş.

Kurdun haline acıyan leylek, kurttan ağzını var gücüyle açmasını istemiş. Uzun gagasını kurdun ağzına sokarak, nihayet kılçığı çıkarıvermiş. Kurt, kılçıktan kurtulmanın verdiği rahatlıkla ormana doğru yürümeye başlamış.

Leylek; “Ooo bakıyorum da hemencecik yapılan iyiliği unuttunuz!” demiş.
