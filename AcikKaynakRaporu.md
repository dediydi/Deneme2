# TÜBİTAK BİLGEM YTE AÇIK KAYNAK YAZILIM TEKNOLOJİLERİ 
# TÜRKİYE 2021 ÜLKE ANALİZ RAPORU 

# 1.	ULUSAL AÇIK KAYNAK KODLU YAZILIM TEKNOLOJİLERİ MEVZUAT ANALİZİ 
## Türkiye'de açık kaynak kodlu yazılımlarla ilgili kavramları tanımlayan, açık kaynak kodlu yazılımlara ilişkin hükümleri, şartları ve genel hususları düzenleyen çeşitli birincil ve ikincil düzeyde mevzuatta, ilgili mevzuatın düzenlediği alana özgü olarak, dağıtık yapıda çeşitli hükümler yer almaktadır. Bu bölümde, Türk Hukukundaki açık kaynak kodlu yazılımlarla ilgili düzenlemeler getiren başlıca hükümlere yer verilmiştir.
## 1.1.	 1 Sayılı Cumhurbaşkanlığı Kararnamesi 
## 10.07.2018 tarihli Resmi Gazete'de yayımlanarak yürürlüğe giren 1 sayılı Cumhurbaşkanlığı Kararnamesi'nin 388/A nolu maddesi uyarınca açık kaynak yazılımlarla ilgili olarak; "g) Açık kaynak yazılım ve sistemleri ile açık veri alanlarında destek ve teşvik programları uygulamak, program ve projeler yürütmek," Sanayi ve Teknoloji Bakanlığı bünyesindeki Milli Teknoloji Genel Müdürlüğü'nün görev ve yetkileri arasında sayılmıştır.
## 1.2.	Bütünleşik Kamu Mali Yönetim Bilişim Sistemi Uygulama Usul ve Esasları Hakkında Yönetmelik 
## 5018 sayılı Kamu Mali Yönetimi ve Kontrol Kanununun Ek 4'üncü maddesine dayanılarak hazırlanan Bütünleşik Kamu Mali Yönetim Bilişim Sistemi Uygulama Usul ve Esasları Hakkında Yönetmelik'in çeşitli hükümlerinde açık kaynak kodlu yazılımlarla ilgili düzenlemeler getirilmiştir. Bunlardan Referans Uygulama başlıklı 4'üncü bölümde yer alan Geliştirme Esasları başlıklı 20'nci madde uyarınca;
## "(1) Referans uygulamanın geliştirilmesi ve kullanıma sunulması sırasında, başta bulut bilişim, dağıtık veritabanı olmak üzere güncel yöntem ve teknikler dikkate alınır.
## (2) AKKY (Açık Kaynak Kodlu Yazılım) şeklinde ve katılımcı bir anlayış ile geliştirilen referans uygulamaya ait kaynak kodlar, ilgili kamu idareleri ile paylaşılır.
## (3) İlgili kamu idareleri ile paylaşılan kaynak kodların kullanım esasları ve bu konuda geçerli olacak diğer teknik kısıtlamalar, Sayıştay'ın uygun görüşü alınmak suretiyle Bakanlık tarafından belirlenir.
## (4) Referans uygulamaya ilişkin fonksiyonel gereksinimlerin belirlenmesi ve geliştirme süreci, BKMYBS Yönlendirme Komitesi tarafından yönlendirilir."
## Açık kaynak kodlu yazılımlarla ilgili bir diğer düzenleme de Yönetmelik'in BKMYBS Yönlendirme Komitesi ve Koordinasyon başlıklı 8'inci bölümünde yer alan Diğer Projelerle Koordinasyon başlıklı 27'nci maddesidir. Buna göre;
## "(1) Komite, Kamu idareleri tarafından 1/1/2019 tarihinden itibaren projelendirilen ve proje maliyeti Yılı Yatırım Programı Hazırlama Rehberinde kamu yatırım projesi tekliflerinde fizibilite raporu hazırlanması için belirlenen limiti aşan ve mali yönetim sistemi ile ilgili olan bilişim sistemi projelerinin bu Yönetmelik hükümlerine uyumlu bir şekilde yürütülmesi için gereken çalışmaları yürütür.
## (2) Bu maddenin birinci fıkrası kapsamına giren yazılım geliştirme faaliyetlerinde AKKY kullanımı (veri tabanı, orta katman, sunum katmanı vb) zorunludur. Bakanlık ve Kalkınma Bakanlığı, ilgili yazılım projelerinde AKKY kullanımını sağlamak amacı ile gereken her türlü tedbiri alır."
